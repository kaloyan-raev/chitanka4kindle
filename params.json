{"name":"Читанка за Kindle","tagline":"Изтегляйте лесно и бързо книги от Читанка на Kindle","body":"Приложение за електронния четец Kindle, което позволява да се разглежда каталога на [Читанка](http://chitanka.info/) и да се свалят книги директно на устройството без помощта на компютър и кабел.\r\n\r\nВръзката между електронния четец и сайта на Читанка се осъществява през Wi-Fi.\r\n\r\n[![Читанка за Kindle](http://img.youtube.com/vi/Ym1GvY1qjwg/0.jpg)](http://www.youtube.com/watch?v=Ym1GvY1qjwg)\r\n\r\nФункционалност\r\n==============\r\n\r\nКъм момента приложението предоставя следните възможности:\r\n* Стартиране на приложението от главния екран на Kindle\r\n* Разглеждане на каталога на Читанка: по автори, категории, поредици и т.н.\r\n* Сваляне на избраната книга директно на Kindle в MOBI формат, т.е. не се налага допълнително конвертиране\r\n\r\nВ следващите версии може да се очаква:\r\n* Търсене на книги по ключови думи\r\n* По-изчерпателна информация за разглежданите книги\r\n* Подобрена навигация в каталога\r\n\r\nИнсталация\r\n==========\r\n\r\nЗа разлика от други устройства, четецът Kindle е от затворен тип и е предвидено софтуерът му да се обновява и надгражда единствено от Amazon. За щастие е открит начин да се заобиколи тази забрана. За целта е необходимо устройството да се подготви чрез изпълнение на няколко трика. Това е относително сложен процес, за който са необходими известни технологични познания, време и желание. Ако не се чувствате уверен да изпълните инструкциите, най-добре помолете за помощ някой познат с нужните технологични познания. \r\n\r\nИма възможност подготовката на четеца и инсталацията на приложението да се изпълни от автора на проекта. Това е съществен ангажимент и услугата се заплаща. При интерес пишете на kaloyan@raev.name.\r\n\r\nКъм настоящия момент следващите инструкции са тествани успешно единствено на Kindle 3 Wi-Fi. Напълно вероятно е те да бъдат успешно изпълнение на други модели на електронните четци Kindle. В случай на проблем, моля [отворете проблем](https://github.com/kaloyan-raev/chitanka4kindle/issues/new) към проекта.\r\n\r\nПодготовка на четеца\r\n--------------------\r\n\r\nЗа да изпълните триковете, описани по-долу, е необходимо да разполагате с компютър и USB кабел, с който да го свържете към четеца. Някои от триковете е по-лесно да се изпълнят, ако операционната система на компютъра е Linux или MacOS, но е напълно възможно това да се постигне и с Windows.\r\n\r\n### 1. Отключване (jailbreak)\r\n\r\nТази първа стъпка позволява инсталирането на софтуер, който не е разработен от производителя на устройството. Отключването е абсолютно необходимо за успешното изпълнение на следващите трикове.\r\n\r\nВ зависимост от модела на четеца, следвайте инструкциите за [Kindle 2/3/4](http://www.mobileread.com/forums/showthread.php?t=88004) или за [Kindle Touch/Paperwhite](http://www.mobileread.com/forums/showthread.php?t=186645).\r\n\r\n### 2. Инсталиране на USBnetwork\r\n\r\nUSBnetwork прави възможно свързването на компютър към Kindle през протокола SSH, използвайки USB кабела. Това позволява копирането и модифицирането на системни файлове на четеца. Необходимо е за успешното изпълнение на следващите два трика.\r\n\r\nВ зависимост от модела на четеца, следвайте инструкциите за [Kindle 2/3/4](http://www.mobileread.com/forums/showthread.php?t=88004) или за [Kindle Touch/Paperwhite](http://www.mobileread.com/forums/showthread.php?t=186645).\r\n\r\n### 3. Копиране на developer keystore\r\n\r\nKindle е \"имунизиран\" да отхвърля всеки софтуер, който не е разработен или разпространен от производителя. Копирането на developer keystore позволява на Kindle да стартира софтуер, който е подписан със специален електронен подпис. Читанка за Kindle е подписан именно с такъв електронен подпис.\r\n\r\nНеобходимо е да използвате USBnetwork. Следвайте [тези инструкции](http://www.mobileread.com/forums/showthread.php?t=152294).\r\n\r\n### 4. Добавяне на разрешение за изпълняване на скриптове\r\n\r\nЧитанка за Kindle сваля избраната книга във флаш паметта на устройството. За да се появи книгата на главния екран на Kindle, е необходимо приложението да изпълни специален скрипт. Настойките по подразбиране забраняват изпълнението на такива скриптове. Затова е нужно да се добави съответното разрешение.\r\n\r\nИзползвайки USBNetwork, редактирайте файла /opt/amazon/ebook/security/external.policy. В секцията `grant signedBy \"Kindlet\"` добавете следния ред:\r\n\r\n`permission java.io.FilePermission \"<<ALL FILES>>\", \"execute\";`\r\n\r\n### 5. Кирилизация на клавиатурата\r\n\r\nЗа момента тази стъпка не е необходима, но тя ще стане важна, когато някоя от следващите версии на Читанка за Kindle предостави възможност за търсене на книги по ключова дума. Ключовите думи трябва да са въведени на кирилица и затова е необходимо да се инсталира този трик. \r\n\r\nСледвайте инструкциите за [Kindle 3](http://forum.myebook.bg/index.php?topic=131.0).\r\n\r\nИнсталиране на приложението\r\n---------------------------\r\n\r\nЗа да инсталирате приложението, е необходимо да разполагате с компютър и USB кабел. Инсталирането на приложението е подобно на качване на книга от компютър на Kindle.\r\n\r\n1. Използвайте компютъра, за да свалите файла chitanka.azw2 от [последната версия](https://github.com/kaloyan-raev/chitanka4kindle/releases/latest) на приложението.\r\n2. Свържете Kindle към компютъра чрез USB кабела. Изчакайте Kindle да се разпознае като USB диск на компютъра.\r\n3. Копирайте файла chitanka.azw2 в папката documents на Kindle.\r\n4. Извадете USB кабела от компютъра. Изчакайте Kindle да премине в нормален режим на работа.\r\n5. Приложението \"Читанка\" ще се появи най-горе в главния екран на Kindle.\r\n\r\nОбновяване на приложението\r\n--------------------------\r\n\r\nОбновяването се извършва по същия начин като инсталирането. Свалете новата версия на файла chitanka.azw2 и го копирайте в папката documents на Kindle като го запишете върху старата версия на файла.\r\n\r\nЛиценз\r\n======\r\n\r\nЧитанка за Kindle е безплатен и свободен софтуер. Разпространява се под лиценза GNU General Public License, версия 3. Пълният текст на лиценза може да видите във файла [LICENSE](https://github.com/kaloyan-raev/chitanka4kindle/blob/master/LICENSE).\r\n","google":"","note":"Don't delete this file! It's used internally to help with page regeneration."}