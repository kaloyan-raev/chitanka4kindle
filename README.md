Читанка за Kindle
=================

Приложение за електронния четец Kindle, което позволява да се разглежда каталога на [Читанка](http://chitanka.info/) и да се свалят книги директно на устройството без помощта на компютър и кабел.

Връзката между електронния четец и сайта на Читанка се осъществява през Wi-Fi.

Инсталация
==========

За разлика от други устройства, четецът Kindle е от затворен тип и е предвиденео софтуерът му да се обновява и надгражда единствено от Amazon. За щастие е открит начин да се заобиколи тази забрана. За целта е необходимо устройството да се подготви чрез изпълнение на няколко трика. Това е относително сложен процес, за който са необходими известни технологични познания, време и желание.

Подготовка на четеца
--------------------

За да изпълните триковете, описани по-долу, е необходимо да разполагате с компютър и USB кабел, с който да го свържете към четеца. Някои от триковете е по-лесно да се изпълнят, ако операционната система на компютъра е Linux или MacOS, но е напълно възможно това да се постигне и с Windows.

1. Отключване (jailbreak)
2. Инсталиране на USBnetwork
3. Копиране на developer keys
4. Добавяне на разрешение за изпълняване на скриптове
5. Кирилизация на клавиатурата

Очаквайте скоро по-подробна информация.

Инсталиране на приложението
---------------------------

За да инсталирате приложението, е необходимо да разполагате с компютър и USB кабел. Инсталирането на приложението е подобно на качване на книга от компютър на Kindle.

1. Използвайте компютъра, за да свалите файла chitanka.azw2 от [последната версия](https://github.com/kaloyan-raev/chitanka4kindle/releases/latest) на приложението.
2. Свържете Kindle към компютъра чрез USB кабела. Изчакайте Kindle да се разпознае като USB диск на компютъра.
3. Копирайте файла chitanka.azw2 в папката documents на Kindle.
4. Извадете USB кабела от компютъра. Изчакайте Kindle да премине в нормален режим на работа.
5. Приложението "Читанка" ще се появи най-горе в главния екран на Kindle.

Обновяване на приложението
--------------------------

Обновяването се извършва по същия начин като инсталирането. Свалете новата версия на файла chitanka.azw2 и го копирайте в папката documents на Kindle като го запишете върху старата версия на файла.
